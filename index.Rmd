---
title: "Piano Lauree Scientifiche"
description: |
  **Laboratorio di Statistica**, Università degli Studi di Milano-Bicocca 
author:
  - name: Aldo Solari
    url: https://aldosolari.github.io/
    affiliation: DEMS
    affiliation_url: https://www.unimib.it/ateneo/dipartimenti-e-scuole/alla-scoperta-%E2%80%A6/dipartimento-economia-metodi-quantitativi-e-strategie-impresa
date: "`r Sys.Date()`"
output:
  radix::radix_article:
    toc: true
    toc_depth: 1
---



# La visione del mondo basata sui fatti

Il laboratorio di quest'anno prevede:

* l’utilizzo della statistica per
interpretare un fenomeno sulla base dei fatti;

*  l’analisi di un questionario sulla conoscenza
del mondo di oggi.

Il laboratorio cercherà di spiegare agli studenti che il mondo va meglio
di quanto non appaia, e che il mondo non si può capire senza numeri né
soltanto con i numeri.

Il laboratorio di quest’anno fa riferimento al libro *Factfulness*, sottotitolo:
*Dieci ragioni per cui non capiamo il mondo e perché le cose vanno
meglio*, dello statistico svedese Hans Rosling.  Secondo Bill Gates:


```{r, echo=FALSE}
library("htmltools")
library("vembedr")
embed_url("https://www.youtube.com/watch?v=5uooRe07mYM")
```

<aside>
Video pubblicato il 3 Aprile 2018 su **gates**notes: The blog of Bill Gates. Tutti i diritti riservati.
</aside>

Hans Rosling è stato un medico, statistico e accademico svedese. Membro dell’Accademia
di Svezia e del Karolinska Institutet, fondatore della sezione svedese
di Medici senza frontiere e infine della fondazione Gapminder, ha vissuto
vent’anni in Congo per studiare e combattere il konzo, una malattia
epidemica paralizzante.

# Le statistiche come terapia

Per comprendere in modo efficace lo sviluppo socio-economico mondiale bisogna saper leggere i dati.
Tutti parlano di come va il mondo, ma è raro vederlo fare con la forza dei numeri.

Nell'epoca delle passioni tristi e del pessimismo cosmico, Rosling ci insegna una visione costruttiva del mondo, in cui il futuro torna serenamente, e con il supporto dei fatti, ad avere il segno +.

[Inizia la terapia](docs/therapy.html)

# Il PLS di Statistica

L’Università degli Studi di Milano-Bicocca aderisce da anni all’iniziativa
del Piano delle Lauree Scientifiche (PLS) promossa dal Ministero dell’Università
e dell’Istruzione (MIUR). Il PLS è stato creato per diffondere la
conoscenza delle discipline scientifiche, inizialmente incluse nel progetto
in numero relativamente ridotto, solo nel 2010 è entrata ufficialmente la
disciplina Statistica dando luogo all’attività di Matematica-Statistica e
dal 2015 la Statistica ha acquisito completa autonomia. 

I due Corsi di laurea triennale di Statistica dell’Ateneo Milano-Bicocca,
convenendo sulla necessità di una maggiore conoscenza della Statistica
nelle Scuole secondarie di secondo grado, propongono attività
diversificate all’interno del PLS.

# I laboratori passati

Il Piano Lauree Scientifiche di Statistica propone come attività centrale
i *laboratori didattici*. Negli anni passati i laboratori hanno affrontato
il tema del gioco d’azzardo con l’obiettivo di presentare e discutere gli
aspetti di natura matematica, probabilistica e statistica legati ai diversi
giochi proposti.

*  Laboratorio “*Il gioco e il caso*”: condiviso con i corsi di Matematica,
prevede un laboratorio probabilistico sul tema del gioco d’azzardo
e un laboratorio statistico di analisi di questionari preventivamente
somministrati.

*  Laboratorio “*La statistica e il gioco*”: è programmato su un biennio
e prevede in un primo anno l’introduzione all’analisi statistica del
fenomeno attraverso somministrazione di questionari, nel secondo
anno simulazioni di gioco d’azzardo.

Le diverse attività di laboratorio sono rivolte a studenti delle scuole
secondarie di secondo grado dalla II classe. Obiettivo di questa azione
è rendere maggiormente consapevoli gli studenti delle scuole secondarie,
delle implicazioni probabilistiche del gioco d’azzardo e della diffusione di
tale fenomeno oltre a fornire strumenti di base statistici per interpretare
un fenomeno.


